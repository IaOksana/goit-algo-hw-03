Домашнє завдання до теми “Рекурсивні функції, алгоритми та приклади їх застосування”

Рекурсія, як ключовий аспект програмування, відкриває двері до безмежних можливостей та використовується в 
різноманітних завданнях. Сьогодні ви отримаєте навички створення рекурсивних алгоритмів та вміння 
застосовувати рекурсивні методи при вирішенні задач, а саме:
виконаєте рекурсивне сортування файлів у директорії, що не лише розширить ваші навички управління файловою 
системою, але й допоможе зрозуміти, як рекурсія може бути потужним інструментом для опрацювання структурних 
даних;
візуалізуєте фрактал «сніжинка Коха» за допомогою рекурсії, розкривши великий потенціал цього принципу в 
мистецтві генерації складних структур;
за бажанням напишите програму, яка виконує переміщення дисків за зазначеними правилами і виводить кожен крок 
переміщення, що допоможе вам розвинути розуміння роботи алгоритмів рекурсії та роботи зі стеками.

Рекурсія — це не просто програмістський термін, це магія, яка дозволяє функціям викликати самих себе, 
розширюючи можливості програм та дозволяючи розв'язувати завдання більш ефективним чином. Опановуючи рекурсію,
ви вчитеся думати про завдання у більш гнучкий та елегантний спосіб.



Опис домашнього завдання

Завдання 1: Напишіть програму на Python, яка рекурсивно копіює файли у вихідній директорії, переміщає їх до 
нової директорії та сортує в піддиректорії, назви яких базуються на розширенні файлів.

Також візьміть до уваги наступні умови:
1. Парсинг аргументів. Скрипт має приймати два аргументи командного рядка: шлях до вихідної директорії та 
шлях до директорії призначення (за замовчуванням, якщо тека призначення не була передана, вона повинна бути 
з назвою dist).
2. Рекурсивне читання директорій:
Має бути написана функція, яка приймає шлях до директорії як аргумент.
Функція має перебирати всі елементи у директорії.
Якщо елемент є директорією, функція повинна викликати саму себе рекурсивно для цієї директорії.
Якщо елемент є файлом, він має бути доступним для копіювання.
3. Копіювання файлів:
Для кожного типу файлів має бути створений новий шлях у вихідній директорії, використовуючи розширення файлу 
для назви піддиректорії.
Файл з відповідним типом має бути скопійований у відповідну піддиректорію.
4. Обробка винятків. Код має правильно обробляти винятки, наприклад, помилки доступу до файлів або директорій.


Завдання 2
Напишіть програму на Python, яка використовує рекурсію для створення фракталу «сніжинка Коха» за умови, 
що користувач повинен мати можливість вказати рівень рекурсії.


Завдання 3 (необов'язкове завдання). Ханойські башти
Напишіть програму, яка виконує переміщення дисків з стрижня А на стрижень С, використовуючи стрижень В як 
допоміжний. Диски мають різний розмір і розміщені на початковому стрижні у порядку зменшення розміру зверху 
вниз.

Правила:
1. За один крок можна перемістити тільки один диск.
2. Диск можна класти тільки на більший диск або на порожній стрижень.

Вхідними даними програми має бути число n — кількість дисків на початковому стрижні. Вихідними даними — 
логування послідовності кроків для переміщення дисків зі стрижня А на стрижень С.

Наведемо приклад виконання коду для кількості дисків n = 3. На початковому стрижні вони розміщені так: 
[3, 2, 1], де 3 — найбільший диск, а 1 — найменший.

Початковий стан: {'A': [3, 2, 1], 'B': [], 'C': []}
Перемістити диск з A на C: 1
Проміжний стан: {'A': [3, 2], 'B': [], 'C': [1]}
Перемістити диск з A на B: 2
Проміжний стан: {'A': [3], 'B': [2], 'C': [1]}
Перемістити диск з C на B: 1
Проміжний стан: {'A': [3], 'B': [2, 1], 'C': []}
Перемістити диск з A на C: 3
Проміжний стан: {'A': [], 'B': [2, 1], 'C': [3]}
Перемістити диск з B на A: 1
Проміжний стан: {'A': [1], 'B': [2], 'C': [3]}
Перемістити диск з B на C: 2
Проміжний стан: {'A': [1], 'B': [], 'C': [3, 2]}
Перемістити диск з A на C: 1
Проміжний стан: {'A': [], 'B': [], 'C': [3, 2, 1]}
Кінцевий стан: {'A': [], 'B': [], 'C': [3, 2, 1]}


Завдання 1:

1. Парсинг аргументів. Скрипт приймає два аргументи командного рядка: шлях до вихідної директорії та шлях 
до директорії призначення (за замовчуванням, якщо тека призначення не була передана, вона повинна бути 
з назвою dist).

2. Рекурсивне читання директорій:
Написана функція, яка приймає шлях до директорії як аргумент.
Функція перебирає всі елементи у директорії.
Якщо елемент є директорією, функція викликає саму себе рекурсивно для цієї директорії.
Якщо елемент є файлом, він є обробленим для копіювання.

3. Копіювання файлів:
Для кожного типу файлів створюється новий шлях у вихідній директорії, використовуючи розширення файлу для 
назви піддиректорії.
Файл з відповідним типом копіюється у відповідну піддиректорію.

4. Обробка винятків: код обробляє винятки, наприклад, помилки доступу до файлів або директорій.

5. Після виконання програми всі файли у вихідній директорії рекурсивно скопійовано в нову директорію та 
розсортовано в піддиректорії за їх розширенням.


Завдання 2:
1. Код виконується. Програма візуалізує фрактал «сніжинка Коха».
2. Користувач має можливість вказати рівень рекурсії.